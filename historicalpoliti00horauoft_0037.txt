onus OF nomerâ€ž 33

utrumne iussi persequemur otium,
non dulce, ni tecum simul,
an hunc laborem mente laturi, decet
qua ferre non molles viros? 10
feremus, et te vel per Alpium iuga,
inhospitalem et Caucasum,
vel Occidentis usque ad ultimum sinum,
forti sequemur pectore.
roges, tuum labore quid iuvem meo,
imbellis ac firmus parum?
comes minore sum futurus in metu,
qui maior absentes habet3
ut assidens implumibus pullis avis
serpentium allapsus timet 20
magis relictis, non, ut adsit, auxili
latura plus praesentibus.
libenter hoc et oriine militabitur
bellurn in tuae spem gratiae,
non ut juvencis illigata pluribus
aratra nitantur mea,
pecusve Calabris ante sidus fervidum
Lucana mutet pascuis,
neque ut superni villa candens Tusculi
Circaea tangat moenia. 30
satis superque me benignitas tua
ditavit: haud paravero,
quod aut avarus ut Chremes terra premam,

discinctus aut perdam nepos.
(Epode i.)

(999)

